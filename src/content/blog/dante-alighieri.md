---
title: 'Dante Alighieri'
description: 'Lorem ipsum dolor sit amet'
pubDate: 'Jan 08 2022'
author: 'gkkconan'
category: 'study-notes'
subject: 'italian literature'
tags: ['summary', 'literature']
---

## LA VITA

Dante Alighieri, o meglio **Durante degli Alighieri**, è uno dei poeti più importanti della letteratura italiana, facente parte delle cosiddette **tre corone**.  
Esso nasce a *Firenze* nel *1265*, e muore a Ravenna il *1321*.

Dante è figlio di una delle famiglie più importanti di Firenze, suo padre (*Bellincione Alighieri*) infatti era un abile mercante e un cambiavalute della città. Già la loro fama, però, inizia dal suo trisavolo: *Cacciaguida degli Elisei*, conosciuto per le sue imprese militari.

Della madre di Dante, invece, abbiamo poche notizie e ci sono voci sul fatto che sia morta concependo suo figlio.

La maggior parte delle informazioni che abbiamo sulla vita dell’autore ci arrivano da Boccaccio, perché tra le opere di Dante abbiamo pochi dettagli della sua vita personale (alcuni contenuti nella Vita Nova), quindi *Boccaccio* fu il *primo biografo di Dante*.

Intorno alla fine del XIII secolo, nella città di Firenze, si delineano due fazioni contrapposte e rivali: i guelfi neri e i guelfi bianchi.
I **Guelfi Bianchi** (di cui faceva parte Dante) sostenevano che il papa non dovesse interferire nelle questioni del comune e l’esponente più importante è la famiglia Cavalcanti.
I **Guelfi Neri**, invece, rappresentavano la parte ricca di Firenze e accusavano i guelfi bianchi di cospirazione contro il papa, gli esponenti più importanti sono la famiglia dei Donati e dei Cerchi.

Nel *1300* Dante diventa uno dei sei priori di Firenze, quindi una delle persone più importanti della città.

A causa degli scontri tra le due fazioni rivali, Dante tenta il soccorso del papa, allora Bonifacio VIII. Il papa, però, era già d’accordo con i guelfi neri e appena Dante lasciò la città per parlare con il papa, esso diede “il via libera” ai guelfi neri per *assediare la città* (*1301*).

Il *17 gennaio del 1302*, Dante viene *accusato di **baratteria*** (ovvero l’equivalente attuale di corruzione e appropriazione indebita di denaro pubblico) e il *10 marzo* dello stesso anno viene *condannato a morte* e quindi *costretto all’esilio* dalla città di Firenze.
Successivamente vengono anche confiscati tutti i suoi beni e la sua casa, e bruciati.

Quindi Dante fu costretto a passare il resto della sua vita come ospite di diverse signorie, lavorando come diplomatico.

Qualche anno dopo, il governo di Firenze concesse un’*amnistia* per tutti coloro esiliati con la condizione di indossare il saio (cospargendosi anche di cenere in testa) e pentirsi per ciò che avevano fatto.
*Dante* ovviamente non partecipa a questa pratica perché innocente, quindi *non torna* a Firenze.

Dante *muore* a *Ravenna* il *14 settembre del 1321*.

## LE OPERE

Le opere di Dante le potremmo classificare in base alla lingua in cui le redige, e di conseguenza anche al pubblico a cui le rivolge.

Tra le sue **opere in latino** abbiamo:
- *De vulgari eloquentia*, un’opera in cui Dante in cui sottolinea l’importanza del volgare
- *Monarchia*, in cui Dante tratta del rapporto Chiesa-Impero
Queste opere erano principalmente rivolte ai letterati, “alle persone come lui”, agli intellettuali.


Tra le sue **opere in volgare**, invece, abbiamo:
- *Rime*, una raccolta di poesie e lettere che si mandavano tra letterati per una specie di confronto o sfida, che prende il nome di battle poetry
- *Vita Nova*, in cui racconta del suo innamoramento per Beatrice che porta all’elevazione dell’uomo. Questo percorso si divide precipuamente in tre stadi.
- *Convivio*, considerato come un “banchetto di scienza” per gli illetterati, o come un’enciclopedia
- *Commedia*, successivamente ribattezzata “Divina” da Boccaccio, l’opera più famosa del Poeta
Queste opere sono rivolte agli illetterati, ovvero persone comuni a cui Dante offriva la possibilità di attingere a un po’ di cultura attraverso il suo utilizzo del volgare, quindi compreso da una fetta ampia di popolazione dei tempi che non conosceva il latino.


Parlando proprio dell’opera più importante di Dante, la Divina Commedia, la potremmo introdurre come un’opera letteraria di immenso significato e importanza letterale, però anche come una “messa su carta” di un'ideologia biblica finora inimmaginata.
Quest’opera Dante la utilizza anche come un’opera di vendetta, mettendo nell’inferno tutti i suoi nemici in vita.

L’opera è composta da **3 cantiche**, ognuna formata da *33 canti, + 1* di introduzione.

Le tre cantiche sono rispettivamente i tre luoghi d’origine biblica caratteristici dell’aldilà:
- *Inferno*
- *Purgatorio*
- *Paradiso*
Nell’inferno, Dante condanna i suoi nemici attraverso l’utilizzo della *legge del contrappasso*.

La Divina Commedia può essere letta e interpretata attraverso tre metodologie di lettura:
- Metodo *letterale*
- Metodo *allegorico* (attraverso i significati che sono attribuiti alle singole parole)
- Metodo *anagogico* (attraverso l’interpretazione mediante i significati biblici, quindi usando la Bibbia come mezzo di confronto o paragone)


## RIASSUNTO IN ORDINE CRONOLOGICO
**1265** >> nasce a Firenze, maggio
<br>
**1274** >> incontra Beatrice per la prima volta (Dante aveva 9 anni)
<br>
**1283** >> incontra beatrice per la seconda volta (Dante aveva 18 anni)
<br>
**1285** >> Dante sposa Gemma Donati
<br>
**1289** >> partecipa alla battaglia di Campaldino (guelfi fiorentini vs ghibellini aretini) come feritore a cavallo
<br>
**1290** >> muore Beatrice
<br>
**1291** >> partecipa all’assedio a Castel di Caprona (fiorentini vs pisani)
<br>
**1293** >> il Gonfaloniere di Giustizia (Ciano della Bella) emana una legge in cui è obbligatorio partecipare ad una corporazione o ad un’arte. Dante si unisce all’arte dei Medici e degli Speziali
<br>
**1300** >> diventa uno dei sei priori di Firenze
<br>
**1301** >> i guelfi neri assediano Firenze
<br>
**1302** (17 gennaio) >> accusato di baratteria
<br>
**1302** (10 marzo) >> condannato a morte, quindi costretto all’esilio
<br>
**1321** (14 settembre) >> muore a Ravenna